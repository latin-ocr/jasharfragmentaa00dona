261

 

IN DEBORAE OVATIONEM.

Ad Deborae hymnum triumphalem accedens gaudeo quod
abhinc quinquennium hanc difficillimam fere totius Scripturae
pericopen ita tractavi, vix ut quidquam mihi laboris ac molestiae
exantlandum supersit (praelectio Philologica in scholis Cantabri-
giensibus habita a. d. IV. Id. Octobr. MDCCCXLVHI de Deborae
cantico triumphali. Cantabr. MDCCCXLVHI). Nec praeter com-
mentarios, quos tunc inspexeram, ullum frugi bonae addita·-
mentum mihi quidem innotuit, nisi excipias ea quae Johannes
de Gumpach (Alttestamentl. Studien, Heidelberg 1852. pp. 1 —140)
diligentius quam peritius disseruit. Nam quum multas* emenda-
tiones tentaverit, plura corrupit quam correxit, nec universum
cantici sensum melius assecutus est, quam ii qui praecesserant ¹).

Priusquam ad interpretationem difficillimi hujus Cantici ac-
cedam, nonnihil disputandum videtur de rebus gestis, quae ihi
commemorantur, de Debora ipsa, de indole, dispositione, et
consilio poematis. Quo facto, -ad singula enodanda melius pro-
grediemur.

1. In capite statim antecedente legimus, Jabinum, Canaani-
tarum regem, qui Chatzore sedem suam regiam haberet, cujus
vero dux Sisra habitaret Charoshethae Nationum, durissimum
inter Israelitas septentrionales imperium per viginti annos exer-

cuisse, donec Baraquus, ex Qedasha Naphthalitarum, hortante

 

¹) Hominis esset valde otiosi omnia perlegere quae de hoc Carmine
conscripta sunt. Strictim quidem inspexi Poli et Rosenmuelleri farragines,
quae nullam fere ante editam commentationem illibatam reliquerunt: ad
manum habui criticam Dathii versionem, atque interpretationes G. H. Holl-
manni (Halae, 1818) et H. Π. Keminki (Traj. ad Rhen.1840); neque mihi
ignota erant, quae commentatus est H. Ewald in libro cui titulus: Die

poetischen Bticher des Alten Bundes (Gottingae, 1839, Vol. 1, p. 125). Sed
frustra ubique quaesivi plenam ac veram hujus Capituli exegesin.

