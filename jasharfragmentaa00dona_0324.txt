„350

 

videret, exclamasse fertur: »utinam vel nox vel Bliicherus nobis
subveniretl« Hanc interpretationem, quam quivis simplicissimam
esse concedet, obscuravit scriba Masorethicus, qui poeticae dictio-
nis imperitus vel coeco prodigiorum studio abreptus addidit
»solem in medio coelo stetisse, nec occidisse per diem in-
tegruml« Quod si ita fuisset, duo miracula in cadem victoria
conficienda adhibuisset Summus illc atque Optimus Creator, qui
nihil sine aliqua causa faciundum curat. Quod quum sine exemplo
esset, ita etiam omni fructu careret. Finge enim occasum solis
miro quodam divinae potentiae ministerio aliquot horas pro-
rogatum fuisse. Quis inter pugnandum vel vincentium vel ce-
dentium illam crepusculi productionem animadvertisset? Nisi sorte
putas bellatores istos horologia secum in loculis portavisse! At
enim vero nisi nt singulari prodigio ostenderet et confirmaret
divinam illam tutelam, quam Israelitae sibi vindicabant, quid
opus erat, ut orbis nostri rotatio sisteretur? Et quis sanus cre-
diderit tantam universi mundi interpellationem a Sapientissimo
Rectorc inductam esse, solummodo ut Amoraei divinam manum
in Israelitis auxiliandis agnoscerent? Saxea illa grando fulminibus
commixta, quac impetu suo totas cohortes prostravit, fortiori
argumento erat, quam quaevis astronomiae subversio ¹). Sed
paene absurdum cst de tali re ratiocinari, quum ne verba qui-
dem veteris cantilenae ullam tanti prodigii significationem con-
tineant. Et tametsi scriba Masoretlficus, qua erat in portenta
propensione, vetusta verba in stolida sua glossa aliter ac dieta
sunt acceperit, Jesaias tamen, qui librum ‹lasharanum proculdubio

versaverat, Josuae victoriam cum ea pugna prope Baal—Prazim

 

 

¹) Talem rem pro signo adversi numinis vel ab impiis haberi posse,
auctor est Livius <11‚62): »Prohibuit foeda tempestas, cum grandine et
tonitribus coelo dejecta. Admirationem deinde auxit, signo receptui dato,
adeo tranquilla serenitas reddita: ut velut numine aliquo defensa castra

oppugnare iterum relligio fuerit.‹·

