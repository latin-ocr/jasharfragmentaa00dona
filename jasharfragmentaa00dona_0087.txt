13

Thaddaeus admodum adolescens in numerum duodecim aposto-
lorum admissus esset? Sed his omissis ad summam quaestionis
nostrae transeamus. Ex Lucae narratione (XXJV, 13 sqq.) con-
stat hunc Cleopam sive Alphaeum, cum uno comite, qui intimis
Domini discipulis adnumerandus est (δύο ἔξ αὐτῶν se. ἀποστό-
λων καὶ ἀδελφῶν), eo ipso die„ quo Jesus resurrexit, ad castel-
lum nomine Emmaus, profectos esse atque in itinere sermones
conseruisse cum redivivo Servatore. Quid verosimilius, quam
Alphaeum nostrum a filio natu maximo deductum esse? Et si
alter ille viatorum fuisset Jacobus Alphaei, nonne is Paulo rem
narrare potuit, qui eo familiariter usus est (Act. XV, 13. Galat.
II, 9)? Paulus utique nomen Cleopae silebat, ut qui non amplius
in vivis esset3 Jacobum commemorabat, quia principatum in
nascente ecclesia obtinebat. Lucas, traditionem sequens, malebat
patrem quam filium nominare. Equidem rem ita se habere con-
tend03 aliter fieri potuisse vix crediderim. Si, quod Paulus in-
jicit, ὂπτασία quaedam singularis Jacobo contigit, vix aliam ex-
cogitare valemus quam miram illam in via ad Emmaum, qua
Jesus patri Jacobi atque innominato comiti se ostendit. Qui
fratres habuit filiumque inter Apostolos, qui Jesum sanguinis
vinculo attigit, qui postea summum sanctitatis nomen (Eusebius,
II. E. H, 23), summum in eeclesia locum sibi vindicavit, is certe
non indignus fuit, qui, una cum patre, redivivum Sospitatorem
conveniret et quasi gratularetur. Haec omnia, etsi verisimillima,
non in aperto sunt, sed e rerum vestigiis, et quasi litterarum
ductibus eruenda. Quodsi talis labor in singulis Evangelii nar-
rationibus consectandis non sine fructu ponetur, quid facies in
casca vetustate Pentateuchi exploranda? Profecto, ut ait Cicero
(de Finn. I, 3), »nec modus est ullus investigandi veri, nisi in-¹
veneris, et quaerendi defatigatio turpis est, quum id, quod quae-
ritur, sit pulcherrimum« Ut in Californiae convallibus et saxosis

Australasiae campis, ita in tota sacrorum librorum serie haud

