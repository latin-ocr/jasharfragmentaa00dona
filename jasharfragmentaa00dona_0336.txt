262

atque adjuvante Debora, prophetissa Bethelea, quae magna tunc
temporis auctoritate apud suos valeret, Taborem montem cum
exiguis copiis occupasset, atque inde subito incursu interque ve-
hementissimam de coelo tempestatem ferreos Sisrae currus totum-
que Canaanitarum exercitum funderet ac fugaret. Quam quidem
victoriam, et, qui ex ea profluxit, exitum Sisrae plane misera-
bilem, una, ut videtur, commemorant Debora et Sufes ille Naph-
thalita. Imprimis igitur, ut a temporis ordinatione incipiam, ser-
vitium illud Jabineum statim post Othnielis mortem Israelitis
injunctum fuisse apparet, qui tunc denuo Jehovam peccatis suis
offenderant. Neque illud pro difficultate habendum est, quod in
capite tertio scriptum invenimus — nempe, Shamgarem, Anathi
filium, post Othnielis decessum cives suos a Philistaeis liberasse.
Aperte enim demonstrat Canticum nostrum (V. 6), Israelitas illa
ipsa Shamgaris aetate tam humili ac demisso fuisse animo, ut
per qualescunque angiportus et trans limitem viae inimicorum
metu obreperent. Si igitur vel plusquam sexcentos Philistacorum
humi stravisset grex ille bubulcorum cui praefuit Shamgar, non
ideo putandum est late patentem illam dominationem, quam
Jahinus inter septentrionales exercebat, illico collabefactam fuisse.
Quodcunque patraverit Shamgar, id inter eas agricolarum con-
turbationes numerandum est, quac servitutem omnium variant
potius quam evertunt. Si textum nostrum sequimur, pro certo
habendum est, Jabini potestatem perduravisse ab Othnielis morte
usque ad id temporis »quo Debora surgeret, quo surgeret mater

Israelis. «

Jam vero Jabinus noster, Chatzoris rex, idem nomen ean-
dem dominationem habet, quam vetus ille Septentrionalium Ca-
naanitarum signifer, quem Josua, si Masorethicos audis, multo
ante devicerat. Illud quoque observatione dignum est, quod in
hac historia Jabinus ille minor, si non idem suerit, haudquaquam

quasi actor appareat. Omnia per Sisram geruntur —— Sisra fer-

