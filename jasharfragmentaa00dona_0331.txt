257

quidquid ibi conveniens atque accommodatum invenirent? Ut
mihi quidem videtur, illa victoriarum quae Josuae pugnam sta-
tim antecedebant commemoratio, quam in utroque Psalmo ha-
bemus (CXXXV, 10 sqq, CXXXVI, 17 sqq), multo melius cum
antiqua ovatione, quam cum iterata Templi consecratione con-
veniret. Et quae de Sole et Luna inducuntur (CXXXVI, 7-9)
optimc quadrarent in ultima Jasharani carminis commata, ubi
Josua ista lumina alloquitur. Quid quod fulgura commemoran-
tur (CXXXV, 7 sqq), quorum in victoria Josuae tantae erant
partes? Hunc locum, qui apud Jeremiam (X, 13. LI, 16) bis
occurrit, eo probabilius a vetere carmine desumptum esse de-
ducas, quod iste propheta frequens est in libro Jasharano citando
(ef. supra p. 160). Ergo quantum conjectura assequi possumus,
Jasharanum carmen, quod in libro Josuae nominatim citatur,
iterum resarciri potest, si quaedam in narratione ipsa vestigia
cum iis utriusque Psalmi versibus ita compinguntur, ut justum
poema inde renascatur. Id quod speciminis gratia tentavi.

Verba quae in citatione Jasharana occurrunt, et quae ad
carmen supplendum aliunde desumpsi, facilia sunt intellectu, ne—
que ullam annotationem desiderant. Quum tamen multa ex fide
Josuanae narrationis historica pendere videantur, operae pretium
erit, priusquam ad Deborae canticum transeam, periodum tem-
poris, quae inter Josuae et Baraqui victorias intercessit, accu—
ratius in examen vocare.

In hoc ipso capitulo multa esse perplexa et confusa, disci·
mus ex versu 15, qui, ut plerique interpretes animadverterunt,
alieno loco positus cst, et tantum in fine capitis legendus, ubi
etiam reperitur. Nemo, qui latiori criticae operam dedit, capi-
tulum hujus libri decimum eum undecimo comparabit, et postea
dubitabit, quin indoctus ille compilator, qui varias has de Ca-
naanaeorum debellatione traditiones in unum corpus redegit,

Josuae tribuerit potissimam Taanachi· ad Megidduntem victoriam,
17

