*35

(adV. Pelagianos ΠΙ. Opp. Toni. IV, p.11. col. 533 et passim);
neque quisquam veterum contradixit. Et ne in Novo Foedere
diutius immoremur, hoc uno exemplo demonstremus quantopere
conducat ad communem Christianorum utilitatem, ut in hujus-
modi quaestionibus aliquando paullulum subsistamus. Omnes
scimus fuisse, qui Osiandream illam Evangeliorum harmoniam
amplexi essent, quae deposcit, ut »nullius verbum ullum sit
omissum, nihil alienum immixtum, nullius ordo turbatus, nihil
non suo loco positum« Quae quidem ratio, ut Chemnitzius
ostendit (Prooem. e. 2), »unum tantum incommodum habet,
quod historias, quae consensu totius antiquitatis et circum-
stantiis hoc manifeste testantibus apud diversos Evangelistas
eaedem sunt, ipse cogitur alias seu diversas facere« Inter
has discrepantias, quac Osiandrum tantopere ludificabant, in-
fidos autem homines spe certa triumphi lactaverunt, praecipuum
semper locum obtinuit, quod Matthaeus duas personas induxit,
uhi ceteri Evangelistae, eandem rem narrantes, unum dum-
taxat hominem in scenam protulerunt. Id si semel intercidisset,
pronum fuisset dicere Evangelistam memoria lapsum vel aliter
erravisse3 sed similis illa semper et constans variatio aliam
explicandi rationem efflagitat. Nam non modo duo testes ad-
versus unum eadem narrantem plus valent, sed ipse narratio-
num contextus evincit, singulis hominibus non binis eas res
accidisse. Ut hoc utar, quis dubitaverit, quin Marco et Lucae
assentiendum sit, qui unius tantum meminerunt, quam Matthaeo
qui duos daemonia habentes e Gadarenis sepulcris exeuntes in-
ducit? (Matth.VHI, 28 sqq. cf. Marc. V, 1 sqq. Luc.V111, 26 sqq).
Incredibile enim foret, si quis duos daemoniacos posuisset
eidem morbo obnoxios, eadem prorsus hallucinantes, easdem
locutiones ejicientes. Similiter, quum Lucas semum tantum ad
Hierichuntis portas caecum hominem collocat (XVIII, 35), Mar-

cus autem nomen ejus Bartimaeum adjicit (X, 46), Matthaeus

