,, 3-4-3-

quum israelitae statim liberati a servitute Aegyptiorum trans
intimum maris Arabici recessum trajiciebant, hostes autem, qui
infesto animo persequebantur, subito maris refluxu obruti erant.
Secunda victoria miraculo parta ea erat, quum Josua quinque
confoederatos Amoritarum reges improviso adortus est et pro-
fligavit, in fugientes autem Jehova tantam grandinem vel a'ero-
lithorum imbrem dejecit, ut plures hoe modo quam Israelita-
rum gladio perirent. Tertia illa victoria et primae et secundae
erat perquam similis. Nam exundatio fluminum Sisrae currus
obruit, et eodem tempore tempestas de coelo eontra hostes pugna-
bat, ita ut Baraquus facili victoria potiretur. In his divina ope
partis victoriis versabatur rerum Israeliticarum cardo. Nam si
Pharao eos assecutus esset, si reges Amoritae triumphassent, si
Baraquus ferreum Jabini jugum excutere non potuisset, aetum
fuisset de salute et securitate populi electi. Atque ista tria divini
favoris documenta eodem saeculo accidisse, demonstrabo quum
ad Josuae victoriam accessero. Jam vero de prima liberatione
pauca sunt quae dicta velim.

Ubi et qua ratione Israelitis via per mare patefacta sit,
optime et affatim explanavit Rosenmiillerus (ad Exod. XIV, 21,
22). Demonstrat enim trajectionis locum esse arctissimum sinus
Suesensis recessum, ubi Diodoro auctore (III, p. 172) latitudo
maris est circiter quindecim stadiorum. Deinde ventum Dffssffi,
qui per totam noctem flavisse dieitur, non esse Eurum, qui
fluctus in littus Africanum facilius potuisset impellere, quam
aquas dividere, sed ventum violentum, qui, ut locus ipse docet,
a septentrionali regione deseendit (vide infra ad Jud. V, 9-11).
Et quum verisimile non sit solo vento mare ita repelli potuisse,
ut vadosum fieret, maris refluxum, illo ipso tempore ortum,
multum contulisse, ut id efficeretur, quod solus ventus efficere
non potuit. Praeterea ad refluxum accedere potuisse, quod per

singularem Dei providentiam, Coro illo vehemente exorto, redi-
16*

