*ffl-

vitam exercebat (1 Paralip. IV, 41). Levi autem per universam
Palaestinam sine ullo possessionis jure sparsus est (Deut.XVIII‚ 1).
ι111111 vcro omnino erant duae causae, ex mente veterum Judaeo-
rum, propter quas tribus istae exheredatae ficri poterant. Am-
bae in primaeva illa Ecclesiae Jasharanae coarctatione tanquam
causae rejectionis apparent. *Ambae in altera Decalogi tabula
*primis interdictis prohibentur. Sunt enim impudicicia, praeser-
tim quum ea pietatem quoque violat, ut in Clianii Canaanique
pcccato3 et fraus cruenta vi conjuncta, qualis Edomitis illis
objicitur3 hae sunt, inquam, causae primariae cur aliquot con-
sanguineae tribus e proborum societate exclusae esse possent.
Nescio an Rubenitae trans Jordanum habitantes incestis matri-
moniis pro consuetudine sua dehonestati essent. Moabitae certe
et Ammonitae, inter quos Rubenitac degebant, adincestam
patris cum filiabus suis fornicationem originem suam referebant
(Gen. XIX, 37, 38), quod ex tali consuetudine confingi potuit.
Sed utut ea se res habeat, nullam 'profecto justiorem paternae
indignationis causam excogitare licet, quam hoc Rubeni adul-
terium. Ita Homerus quoque, quum Phoenicis exsilium expli-
caret, simile concubinae stuprum allegat, propter quod pater
filium diris devovisset (ll. IX, 448 sqq.).

Ex Simeonitarum autem historia atque ex violenta eorum
in Idumaeam irruptione satis patet, cruentam illam et dolosam
Shecliemitarum ultionem (Gen. c. XXXIV) optime quadrare in
vagabundae hujus tribus mores et consuetudinem. Levitas quo-
que, qui haud aliter quam Graecorum ἇγύρται undiquc mendi-
cabant, latronum cohorti sese adjungere posse, et sub relligionis
nomine eorum rapinas et caedes sancire, satis ostendit singularis
illa historia de Danitis qui, a Levita quodam adjuti, tranquillos
atque innocentes Sidonios gladio interfecerunt, oppidum vero
eorum ignibus cremabant (Jud. c. XVIII). Simeonitarum Levi-

tarumquc violentiam similem fuisse colligimus ex loco nostro,
13⁴*

