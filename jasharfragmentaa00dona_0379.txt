„395³—

librorum Samuelicorum, sive is Nathan fucrit, sive alius quis
Solomoni aequalis, unam saltim elegiam ex anthologia Jasharana
mutuatum esse, concludat quivis sanioris critices peritior, non
modo alteram illam de Abnero elegiam, cujus nonnisi frustulum
superest (2 Sam. ΙΙΙ, 33, 34), ex eodem syntagmate desumptam
esse, verum etiam, ac multo etiam magis, alia earmina, a Da-
vide scripta atque ad Davidem ipsum pertinentia, quae historicus
noster verbatim excerpsit, Jasharanum originem prae se ferre.
Ita habebimus, praeter istas elegias, quibus homines sibi affines
eosdemque plus magis infensos honoravit, Hannae quod vocatur
canticum (1 Sam. ΙΙ, 1- 10), quod mihi, ut ante Thenio, Da-
vidis in Goliatham triumphum celebrare videtur, Psalmum deci-
mum octavum (2 Sam. XXII), et ultima Davidis verba (2 Sam.
XXIII, 1—-7). Si, ut aliqua his accessio fiat, longam illam Psal-
morum collectionem perscrutamur, nihil, opinor, inveniemus, quod
certissime huc referri possit, praeter epinicium illud, quo Da-
vides victorias suas ab Edomitis, Moabitis, et Philistaeis partas
(Psalm. LX) relligiosa ovatione concelebrat. Multos praeterea
Psalmos a Davide ipso conscriptos esse, partim laeti, partim
tristioris argumenti, minime negaverim. Sed credere oportet
talem regem, etsi suas cogitationes de quavis re litteris con-
signaverit, non tamen idcireo jussurum fuisse, ut libro illi in-
sererentur quem coetibus Israelitarum decantandum mandaverit.
Quum multi essent, qui Sauli, Jonatlmnis, Abneri memoriam
colerent, prudentis erat viri et regis ostendere quanti bellicosos
illos homines ipse aestimaret. Sed de suis ante regnum partum
errationibus et miseriis, dc pcccatis postea admissis, nemo Da-
vide vivente et'regnante quidquam cdere ausus esset. Ne car-
men quidem istud (Psalm. Il), quo inchoatam victo'riae spem
significat rex ille et vates, Jasharano libro insertum putaverim.
Scripserit illud et conservarit. Sed in libro coetibus destinato

non speratam sed partam victoriam celebrare debebat, id quod
20

