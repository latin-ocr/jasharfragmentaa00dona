nonnihil obscuritatis pariunt. Quum tamen Kinnaei recensean-
tur in fronte omnium meridionalis Palaestinae populorum (Gen.
XV, 19), Amalequitac autem (quorum terra per anticipationem
geographicam nominatur Gen. XIV, 7) inter spurios Esavi nepo-
tes ponuntur (Gen. XXXVI, 12), facile credas Kinnaeos consti-
tuisse principem pagum vel'gentem inter nomades Arabiae Pc-
traeae. Ex nostro Fragmento (IV, 12) concludamus licet Kin-
naeos‚ sicut reliquas montanae et desertae regionis trihus, initio
saltim errabundam vitam incertis sedibus egisse, latrocinio et
caedi deditam. Postea vero, ut discimus ex Num. XXIV, 21,
habitationem ipsorum quasi in nido ponebant. Quo factumest,
ut principalis haec tribus se a ceteris Amalequitarum familiis
segregaret. Ii errabant et latrocinabantur. Kinnaei vero in sede
sua restabant. Et quum Israelitae ab Aegypto profugi per de-
sertum Arabiae peragrabant, Kinnaei quidem nullam contra eos
movebant aciem, Amalequitae autem electum populum, ut qui
suas sedes invaderet, semper et ubique infensis animis et infestis
armis oppugnabant. Amalequitas victis et imbellibus nullam mi-
sericordiam praestitisse colligimus ex Agagi saevitie, qualem eam
describit Samuel (1 Sam. XV, 33). Neque enim rationi consen-
taneum est credere antiquiorum Amalequitarum mores recentio-
rum moribus fuisse mitiores. Ergo israelitas in eo intervallo,
quod inter Exodum et promissae telluris debellationem inter-
cessit, perpetuis aggressionibus lacessebant. Hinc illae lacrymae!
Hinc populare illud odium, quod, Hannibalis ritu, vetus can-
tilena quasi jure jurando sanciverat (Exod. XVII, 16):

»Manum ad Jehovae thronum!

Bellum erit inter Jehovam et Amalequitas

A generatione in generationeml«
i. e. unusquisque Israelitarum hoc jurejurando obstringitur (cf.
Ewald, Gesch. des Volkes Israel I, p. 297). Montem Amalequi

(Jud. V, 14) et Kinnaeos (ibid. 24) fuisse in septentrionali
8

