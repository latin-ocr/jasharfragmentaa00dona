50

At enimvero summa totius rei in triplici imprecatione rite
interpretanda versatur. Nam tres personae, sive agentes, qui-
bus drama hoc sustinendum traditur, tanquam rei et damnati
singulari quisque ac proprio vexantur incommodo. Serpenti
enim, qui mulieri persuaserat ut vetitum fructum viro suo co-
medendum daret, injungitur, ut deflexo capite sordidum pulve-
rem perpetuo devoret, ut mutuas cum muliere inimicitias et
struatÂ¹ ct subeat. Mulier autem ad longa gestationis taedia et
parturitionis labores damnatur, quae tametsi praevidet mala, ad
viri amplexum semper libens reditura sit, ejusque dominationem
redintegratum. Denique vir ipse, ut qui tam cupide oblatae
voluptati se dedisset, ad molestiam et sudorem agri colendi
devovetur, et quum divinum spiritum terreno appetitui post-
habuisset, ad suum pulverem post brevius vitae spatium redire
cogitur. Quod ad virum foeminamque attinet, satis patet hanc
imprecationem praecipua utriusque sexus incommoda describere.
Mulierem enim in pariendo, virum autem in sustentando liberos,
maxima vitae taedia fatigant. Haec igitur narrationis filum
egregie continuant. Nihil enim aptius excogitari posset ad poe-
nam protoplastorum cum culpa, quam in se admiserant, qua-
drandam. Qui gaudia praesentis horae tam cupide gustaverant,
iidem, nec immerito, praesentis horae dolores ac labores sibi
conciliaverunt. Sin ad serpentem transimus, et sub hoc nomine
merum illud animal reptile intelligimus, longe petita explicatio
non desideratur ad reptationis serpentinae originem et causam
denotandam. Quod serpens prono ventre labitur, quod in ter-
reno pulvere volutatur, id non magis mirum quam quod pisces
in aqua natant, quod sine pernicie undas aperto ore excipiunt.
Et si primitus serpens, tanquam plesiosaurus qualiscunque, erecto
capite, et quattuor, vel, si mavis, centum pedibus perambula-
bat, non tamen idcirco ad mulierem contaminandam plus valuit.

Ceteri enim quadrupedes idem facere potuissent. Si poena ad

