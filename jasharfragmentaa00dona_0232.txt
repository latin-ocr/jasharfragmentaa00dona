COMMENTARIUS.

Librum Deuteronomii‚ qui inter libros Mosaicos quintam
sedem obtinet, antiquissimas complecti ae maxime sinceras divi-
narum legum relliquias, et praeterea ex Jasharanis fragmentis
eximia si non magna ex parte conflatum esse, dudum mihi per-
suasum est. Nam non modo liber ipsc satis luculenta testimonia
ultro suppeditat, verum etiam ad duos auctores provocare pos-
sum, utrumque locupletissimum, alterum autem sanctissimum,
Micbam Morasffiaeum, prophetam Jehovae, et Dominum nostrum
Jesum Christum.

Ι. In primis vero vix opus est ut moneam lectorem, quam
verisimile, ne dicam quam indubium sit, librum Jasharanum, qui
probitati nomen suum acceptum refert, praecepta probitatis tra-
didisse. Ista si abessent, liber ipse videretur esse

Mancus et exstinctae corpus non utile dextrae.

Qualis enim futurus esset probitatis liber quae nullas pro-
bitatis leges, nullam probitatis rationem exhiberet? Mihi quidem
videtur verisimillimum esse, non modo talem mandatorum mate-
riam in libro Jasharano conspicuam fuisse, sed *illam in quarta
et media parte reponendam esse, quae, ut in Graecis trilogiis
medium drama, quasi centrum quoddam constituerit, circum quod
reliquae quattuor partes orbe quaeque suo verterentur.

II. Divinam probitatis rationem in libro Deuteronomii quae-
rendam esse, cuivis lectori apparebit, qui quum vocabulum Ἶῐζτιᾝ
in ceteris Pentateuchi libris nonnisi in iis locis invenerit, qui
Fragmenta libri nostri aperte produnt (ut Exod. XV, 26. Num.
XXIII, 10, 27), illam vocem quasi repercussu numeroso in libro
Deuteronomii semper et ubique resonare observabit. Neque illa

discrepantia in mero vocis usu cernitur. Libri ipsi, ut leges

