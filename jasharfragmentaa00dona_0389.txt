315

narrationi insertum continebat, id quod verisimile est, fieri potest,
ut ista varietas lectionis, dum liber Samuelicus in exemplaria
plurima exscribebatur‚ sensim in textum irrepserit3 Psalmorum
autem editorem, qui suum exemplar aliunde derivabat, non fuisse
ejusmodi decurtationibus obnoxium. Ut mihi quidem videtur,
auctor vel editor libri Samuelici suit ille Nathan, qui, ut veri-
simile est‚ librum Jasharanum compilavit. Is utique ex sua an-
thologia in historiam transcripsit quot sibi visum esset canti-
lenas. Idem, ut verisimile est, primam Psalmorum Davidicorum
collectionem publici juris fecit. Et quum non omnia Jasharani
libri carmina, quae ad Davidis tempora pertinerent, in Davidica
historia inseruisset, quae ibi omisisset huc transtulit, quae autem
ibi exscripsisset‚ hic omittenda putavit. De collectione ct parti-
tione Psalmorum multa sunt, quae in disceptationem vocari
possint. Totius rei expediendae ratio simplicissima haec cst.
Quum ad finem Psalmi LXXII addatur haec significatio: fi?
*pff-32 ’ἼΨ-’ῐτ ΠἾἹἻΞΠ, »explicit Psalterium Davidis filii Isaei,« ra-
tioni consentaneum est credere antiquissimam horum canticorum·
syllogen non amplius processisse. Deinde, quum nota diStinctionis
reperiatur post Psalmum XLI, quum primus ille Psalmorum liber
duo contineat carmina, decimum quartum et quadragesimum, quae
vel in toto vel partim in secundo libro repetuntur — scilicet
Psalmis LIII et LXX, -— certum est volumen carminum septua-
ginta duorum ex duabus et diversis collectionibus fuisse com-
pactum. Jam vero altera voluminis pars eos complectitur Psal-
mos qui ad Davidis historiam quam proxime spectant - scilicet
a Psalmo LI ad Psalmum LXXII. Prima facie igitur concludo,
hos Psalmos ab eo collectos fuisse, qui primo librum Jasharanum,
deinde historiam Davidicam edidit. Continet enim eos Psalmos,
quos libro Jasharano referendos censeo, quos autem liber Sa-
muelicus non agnoscit. His praefixit auctor ille decem Psalmos

ad Solomonis tempora pertinentes, quos vel ipse vel alii, coaevi

