177

quae neque in vita nec post vitam remitti possit (Matth. XII, 32).
Neque hacc interpretatio non quadrat in eam cogitandi rationem,
quae Domino nostro tunc temporis, ut videtur, oborta est, quum
carnalem illam sollicitationem repudiavit. Nam illa Israelitarum
culpa, quum Deum Massae tentabant, ex infideli impatientia nata
est. Quanquam Dei potentiam et curam quotidie intuebantur,
nequibant tamen exspectare donec Ipsi placeret peregrinationibus
electi populi finem facere. Ergo, mussitabant et Mosi rixam in-
tendebant. Simili impatientiae obnoxius suisset Jesus, si fieri
potuisset ut subitanea quadam mirandae potestatis demonstratione
studia suorum allicere et delenire studeret. Quod contra pii
omnes Israelitae consilio Psaltac obsecuti sunt, qui ait: »Com-
mitte Jehovae res tua53 ei confide3 is perficiet omnia. Aequiesce
in Deo, et spem tuam in eo pone« (Ps. XXXVII, 5, 7). Unde
tanquam peculiaris quaedam veterum Israelitarum virtus prae-
dicatur ista patientia (ὑπομονή) qua spem venturae consolatio-
nis fovebant; vide Hebr. VI, 12 sqq. et cf. Rom. XV, 4: ἵνα
διὰ τῆς ὑπομονῆς καὶ διὰ Υτῆς παρακλήσεως τῶν γραφῶν
τήν ἐλπίδα ἔχωμεν. Luc. Π, 24: προσδεχόμενος παράκλη-
σιν τοῦ Ἰσραήλ. Hinc tres habemus Christiani hominis dotes:
τὸ ἔργον τῆς πίστεως καὶ τὸν κόπον τῆς ἅγαπῆς καὶ τήν
ὑπομονήν τῆς ἐλπίδος (1 Thess. I, 3. cf. 1Cor‚ XIII, ult.).
Quum igitur haec patientia tam in Judaeis quam in Christianis
deposcebatur, ea proculdubio eminere debebat in Christo ipso,
cain Dominus noster proculdubio in examen vocabat, quum in
luctam illam suam prospiciebat. Qui etiamsi omnes divinae
majestatis legiones in suum auxilium colligere (Matth. XXVI, 53),
et magnifica aliqua epiphania in thronum Davidis se collocare
potuisset, maluit tamen illud miseriarum poculum, quod Pater
ipsi propinasset, ad faeces exhaurire (Joann. XVIII, 11) atquc
ita per humilitatem ad summam gloriam ascendere. lta triplici

admonitione prior nostri Fragmenti pars probos omnes hortatur,
12

