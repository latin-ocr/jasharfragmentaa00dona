198

et prophetae (1 Sam. XVI, 2) pro se quisque hostias Jehovae
mactabant. Ad arcam foederis conservandam, vel Shilunte vel
Hylopoli (ΕὟἾῌἾ ΠΪἾΡ) vel Gibeae vel Nobae, aliquem, ut
videtur, nominatim consecrabant (1 Sam. Vll, 8). Etiam post
templum conditum Solomo sacerdotis officio fungebatur (1 Reg.
IX, 25), et Levitae nonnisi in servilia ἱεροδούλων ¹) ministeria
advocati erant, ad arbitrium regis (1Reg.11, 27), et nonnun-
quam, ut significatur, abjecta paupertate terebant vitam (1 Sam.
II, 36). Sed ordo Levitieus ad summam dignitatem paullatim
evectus est, praesertim in regno Judaeae, ubi post Athaliae mor-
tem ingens rerum commutatio Levitarum Judaeorum auxilio facta
est (2 Paralipom. XXIII, 2 sqq). Nec tamen dominatio illa spi-
ritalis penitus adolevit donec Israelitae, a Babylonio exsilio re-
versi, auspicibus Esra aliisque sacerdotalibus viris absolutam
sibi hierarchiam constituerunt. Hinc illae Levitarum decumae
ceteraeque praerogativae. Hinc ritus et ceremoniae et Phari-
saeorum farrago. Hinc aucta illa et passim immutata Pentateuchi
editio. Quum tamen nc evanida quidem hujus sacerdotii et hierar-
chiae vestigia in Solomonis historia inveniamus, nihil prohibet
quominus vates Solomoneus sortem minus prosperam Levitarum
sodalitati attribueret. Et aliquam saltim gratiam scribae Maso-
rethico habere debemus, quod quum exili parodia hujus cantici
Mosis benedictionem corrupisset, hunc tamen locum intactum
reliquit, ut nobis inde detegere possemus insiticium pannum,
quo alium Jasharani libri Fragmentum tam infabre deformavit.

Jam vero a detestatione ad benedictionem poeta se con-
vertit. Atque hic quidem ita rem gessit G. A. Schumann, ut
minimum mihi operae ac laboris reliquerit. Vidit enim hoc Judae
praeconium necessario spectare ad id tempus »quo Judae tribus

summo imperii splendore florere eoepit, quo a Saulo, e Benja-

 

¹) Similiter Cicero nominat (Cluent. XV, 43) »ministros publicos Mar·
tis, quorum satis magnus numerus esset«, ut civitatis jura oppeterent.

