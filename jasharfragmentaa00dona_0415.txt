341

Calvinus loquitur, »nonnihil a genuino sensu hoc testiinonium
detorsit.« Nam quum versio septuagintaviralis haheat: ἀναβὰς
εἷς ὕψος ᾗχμαλωτεύσας αἰχμαλωσίαν, ἔλαβες δόματα ἐν
ἀνθρώποις, Apostolus hanc citationem protulit: α’ναβοὶς εἷς
ὕψος ᾐχμαλώτευσεν αἰχμαλωσίαν καὶ ἔδωκε δόματα τοῖς
ἀνθρώποις. Quid volens ita fecerit, variae sunt opiniones.
Verisimile est tunc temporis Judaeos traditam sibi hujus loci
interpretationem accepisse, quam Petrus quoque secutus esse
videtur in Actis Apostol. Il, 33: τῇ δεξιᾷ οὖν τοῦ θεοῦ ὑψω-
θεὶς τήν τε ἐπαγγελίαν τοῦ πνείματος τοῦ ἁγίου λαβών
παρὰ τοῦ πατρὸς ἐξέχεεν τοῦτο ὅ »ὑμεῖς βλέπετε καὶ ἀκούετε.
Sed praestat concedere Apostolos, ut quos afflatus praesentioris
Dei animaret, plus intellexisse quam nobis innotuit. Neque
Ecclesia nostra, quum hunc Psalmum Pentecostali Liturgiae ac-
commodaverit, existimanda est idcirco pronunciare ullam re-
pugnantiam intercedere inter Christi ascensionem et divini Spi-
ritus adventum, quandoquidem alteruter eventus alterutri quasi
altera ex parte respondeat. Nam Filius ad Patrem ascendit eo
consilio, ut ἒοῖν τις ἁμάρτῃ παράκλητον ἔχωμεν πρὸς τὸν
πατέρα Ἰησοῦν Χριστὸν δίκαιον (1 Joann. Il, 1); et Spiritus ad
Ecclesiam descendit, quoniam ¹‚lesus ipse pollicitus est: ἐγώ
ἐρωτήσω τὸν πατέρα καὶ ἄλλον παράκλητον δώσει ὑμῖν,
ἵνα μένῃ μεθ’ ὑμῶν εἷς τὸν αἰῶνα (Joann. XIV, 15). Ergo
duo sunt παράκλητοι sive advocati et patroni Ecclesiae, unus
qui causam nostram coram Patre agit, alter qui causam Patris
agit in nostris ipsorum animis* Unde dedicatio illa aedis Solo-
moneac tam ad Christi ascensionem, quam ad Paracleti adventum
quasi typo prospexerit necesse cst. lllic enim Christus in coe-
leste et sempiternum templum ingressus est, ut reete ascensioni
celebrandae Ecclesia Psalmum vigesimum quartum selegerit, quo
exclamamus: »attollite, o portae, capita vestra ct elevamini fores

aeternae, et introibit Rex gloriosus« Hie autem Spiritus Sanctus

