130

crepantia inter Esavum et ,Iacobum emineat. Quam quo tandem
pacto melius efficies, quam si hanc ultionis et vindictae profes-
sionem verorum Israelitarum relligioni oppones, quae aperte ve-
tuit ne quis vicinum suum odio haberet? Quid de hae re sen-
serit Dominus noster aperte declaratum est eo loco, qui ad
Lamechi cantilenam haud obscure respicit (Matth. XVIII, 22) ¹).

Ceterum ad reliqua transeo. Tria sunt nomina quae cum
Jacobi historia arcte conjuncta sunt, Beth-el, Iera-el, Pena—el
vel Perti-el, quorum priora duo non semel explanantur. Quum
tamen in simplici poematum ratione, qualis fuit Jasharana col-
lectio, vix fieri possit, ut plures incurrant ejusdem nominis signi-
ficationes, quaerendum est, utra sit antiquior atque ideirco verior
utriusque vocabuli relatio. Jam vero designationem Beth-el, i. e.
»Domus Dei« optime quadrare in somnium illud Jacobi, ubi
vidit »scalam terrae innixam, et coelum pertingentem, per quam
Dei ministri ascendentes et descendentes conspiciebantur, ex
summa autem scala Jehova ipse dormientem Patriareham allo-
quebatur« (Gen. XXVIII, 12, 13), 01111165 concedant necesse est.
Nam ut taceam de vere relligiosa et fere sublimi illa Jacobi ex-
clamatione: ³> quam terribilis est hic locus! haec est aedes Dei,
haee est porta coeli« (ibid. 17), meminisse oportet tabernaculum
foederis in urbe Bethel sedem habuisse (Jud. XX, 18. XXI, 2.
1 Sam. X, 3); scilicet, hoc loco, ex mente priorum Israelitarum‚
benedictio illa Shemi ad finem evecta est3 ibi enim Deus in
tabernaculis Shemi habitabat. Atque hanc visionem ad ven-
turum illud tempus prospexisse, ubi altiore sensu Deus inter
Israelitas ἐσκήνωσεν, auctor est Jesus ipse, qui de Christianismo
inter homines ope Divini Spiritus constituto loquens sic satus

est: ἀμὴν, ἆμὴν, λέγω ὑμῖν ὄψεσθε τὸν οῧρανὸν ἀνεῳγότα

¹) Neminem latebit {geminas illas cantiunculas, qnas quarto huic
Fragmento inserui (Gen. lv, 23, 24. XXV, 23), proprio quodam artificio
eundem auctorem prodere.

