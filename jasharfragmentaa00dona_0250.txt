verba memoriter tenuisse, quid rationi magis consentaneum esset,
quani illa ipsa trium versuum citatio, quam Sospitatori tribuunt
Evangelistae'? Sed consideremus, quid sit, cur Jesus tantum his
versibus attribuerit, ut istis prae omnibus aliis in Vetere Testa-
menti locis tali tempore uteretur. Jam vero, ne mundanam victus
necessitatem nimia sollicitudine urgeamus, quod prima citatio
admonet, id scilicet sere perpetuum est Christianae doctrinae
argumentum. Nam dixit Jesus: »nolite solliciti esse dicentes quid
manducabimus aut qnid bibemus3 quaerite autem imprimis regnum
Dei et justitiam ejus, et omnia haec adjicientur vobis« (Matth. VI,
31—33. cf. Deut.V1‚ 25). Quod antem secunda citatio admonet,
ut Deo soli serviamus, id vero magnam Christianismi partem in
se comprehendit. Nam nulla fere gravior est Christi praedicatio
quam illa: »nemo po‘test dominis duobus servire3 non potestis
Deo servire et mammonae« (Matth.VI, 24). At enimvero haud
ita perspicuum est quid sibi velit praeceptum illud, quod tertia
citatione continetur: »non tentabis Jehovam Deum tuum, sicut ten—
tasti eum in loco tentationis« Haec tentatio qualis fuerit testantur

tres Pentateuchi textus: Exod. XVII, 2-*7. Num. XX, 3, 4.

ibid. XXI, 4, 5. Summum ibi peccatum fuisse auctor est Psaltes

(XCV, 8 sqq.):

Ne obduretis corda vestra, sieut Meribae sactum est,
Sicut Massae accidit in deserto,

Ubi majores vestri me tentabant

Atque explorabant, quanquam opera mea viderant.
Quibus tandem iratus juravi

Nunquam cos in terram promissam venturos esse.

Quid quaeris? peccatum illud non aliud suit, quam illa
posteriorum Israelitarum incredulitas, qui miranda Jesu Christi
opera intuentes obdurabant corda sua: quos igitur Ille a regno
Dei rejiciebat, quippe qui in Spiritum Sanctum apertis oculis

blasphemiam effutirent, atque illam in se culpam admitterent,

