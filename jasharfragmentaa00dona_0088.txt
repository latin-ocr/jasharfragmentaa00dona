14

ita penitus defossum delituit tamen aurum, quod indagatoribus

immensas divitias suppeditabit.

CAPITULUM ΙΙΙ.

Sacra Biblia immutata quadamtenus forma ad nos descenderunt, quae

tamen restitui possit.

Quum igitur in rebus maximi momenti, quae in aprico de-
bebant esse, in Apostolorum, qui Episeopis auctoritatem prae-
buerunt, nominibus digerendis, in ἀναστάσεως testimoniis ex-
plorandis, a quibus fides nostra dependet, mera interpretis
diligentia quiddam explorare queat, quod prioribus nondum
suboluit, et largior explanationis seges ab antiquioribus libris
sperari par sit, sequitur alia consideratio eaque gravissima. Ne
in Novo quidem Testamento, nedum in vetustis ,Iudaeorum libris,
primitivam ubique possidemus et intemeratam scriptionum formam
ac materiem. In plerisque Pauli ceterorumque Apostolorum
Epistolis non est cur suspicemur quidquam immutatum esse.
Pauca in libro Actorum, paucissima in Evangelio Joannis recen-
tiorem manum produnt. Sed inter omnes sanioris judicii criticos
constat Marci historiam in fine mutilam esse, Lucae libellum
farraginem esse quam a diversis testibus mutuatus sit3 et si non
satis appareat, utrum Marci synopsis quae in usum Romanen-
sium concinnata sit, eorum lingua an Graeca primitus sit scripta,
nemo dubitat quin Matthaei adumbratio, qualis ad nos pervenit,
Aramaei sit libri vetusta in Graecum sermonem translatio. Id
scilicet uno ore affirmant Papias (apud Euseb. H. E. Ill, 39),
Irenaeus (contra Haeres. Ill, 13 pp. 173, 174), Origenes (apud
Euseb. II. E. VI, 25), Eusebius (H. E.111‚ 24. Quaest. ad Marin.
ap. Maii Script. vet. nov. collect. Tom. I, p. 64), et Hieronymus

