4

(κανών δὲ ἕκκλησιαστικὸς ἡ συνῳδία καὶ ἢ συμφωνία νόμου
τε καὶ προφητῶν τῇ κατὰ τήν τοῦ Κυρίου παρουσίαν παρα-
διδομένῃ διαθήκῃ).

Hanc sententiam, nempe, canonicam librorum divinorum
auctoritatem ex eo praecipue pendere quod continuationem ex-
hibent seriemque rerum, ut alia cx alia nexa et omnes inter se
aptae colligatacque videantur, nuper instauravit Britannus qui-
dam doctus ac disertus, cujus nomen nondum prodiit. Is enim
sic fere rem exposuit ¹). Sacros istos libros ab hominibus qui-
dem conscriptos esse: quum tamen inter tot tantasque saecu-
lorum, scriptorum, et scriptionum varietates, una eademque vox
conscientiae humanae usquequaque resonet, una vel potius unica
docendi ratio semper appareat, quum praeterea divinum aliquid
pectori nostro insideat atque inhaereat3 id, quod ita nobiscum
in intimis sensibus confabuletur, Dei non hominum voce loqui
putandum esse, id divinius quiddam atque excelsius sapere, quam
ut a meris hominum ingeniis profluxerit. Communem omnium
opinionem, qui Sacra Scriptura familiariter usi sunt, appellare
licet, annon iste liber singularem quandam vim ac potestatem
exerceat. Et quum ibi in unaquaque pagina inveniamus quod
dejectos erIgat‚ quod nimis sibi placentes repercutiat, quod
latentes virtutis igniculos suscitet, quod ad veram felicitatem
quasi viam muniat, haec utique divina sunt, nce invenietur un-
quam, unde ad hominem venire possent, nisi a Deo. Unius-
cujusque scriptionis ea profecto natura est, ut per se ipsum
surda sit ac muta, et si quid rogaveris verecunde admodum

sileat. Videlicet, ut cum Platone loquar (Phaedr. p. 275 ad

¹) A Vindication of Protestant Principles by Phileleutherus Anglicanus.
London 1847. pp. 48 sqq. Scio fuisse inter nostrates qui me tanquam
istius opusculi auctorem denunciaverint. Quod illi criminationis loco ob-
jiciunt, id ego summo esse honori deputo, utrum assentior an non omnibus
quae in isto libro proferuntur.

