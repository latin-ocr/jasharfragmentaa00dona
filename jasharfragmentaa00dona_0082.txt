8

his rebus elucidandis paullo negligentius versati erant. Ut uno
exemplo desungarg quid ad christianismi veritatem comproban-
dam gravius excogitari potest, quam illorum testimonia qui de
Jesu in vitam reditu fidem suam praestiterunt? Maximi sane
nostra refert, ut haec testimonia inter se congruant, ut nulla
ibi discrepantia compareat. Jam vero Paulus ad Corinthios scri-
bens (1 Cor. XV, 4—7) inter alias ChristophaniaS, quas nulla
opera cum Evangelistarum narrationibus conciliare licet, unam
annumerat, de qua illi, ut videtur, prorsus tacent: ἔπειτα ὤφθη
Ἰακώβῳ. Profecto nihil impedit quominus haec vera suisset ma-
nifestatio, etiamsi Evangelistae eam vel consulto vel imprudentes
omisissent. At enimvero longe majorem utrisque, tam Paulo
quam historicis, fidem faciemus, si evincere possumus ne Evan-
gelistas quidem ad unum omnes illam Jacobi αὖτοψίαν silentio
praetermisisse. Quod equidem certis quibusdam, etsi haud ita
manifestis, vestigiis eruere conabor. Quod si assecutus fuero,
non modo locupletissimo testi, Paulo, sua constabit auctoritas,
verum etiam confutavero fictam illam ac futilem traditionem, quam
cx Evangelio secundum Hebraeos citavit Hieronymus, alii autem
huc relatam voluerunt. Ac primum quidem opera danda est,
ut intelligamus, quis suerit ille Jacobus, quemnam inter Apo-
stolos locum obtineret: neque enim cuiquam'adhuc compertum
cst, quam inter sese cognationem haberent principes illi Serva-
>toris asseclae et ministri. Habemus utique tres, eosque non ad

amussim congruentes, duodecim Apostolorum indices:

Mauh. X, 2—4. Marc.111,16-19. Luc. VI, 14-16,
1. Σίμων Πέτρος 1. Σίμων Πέτρος 1. Σίμων Πέτρος
2. Ἀνδρέας 2. Ἰάκωβος ὁ Ζεβεδαίου 2. Ἀνδρέας
3. Ἰάκωβος ‹‘› Ζεβεδαίου 3. Ἰωάννης 3. Ἰάκωβος
4. Ἰωάννης 4. Ἀνδρέας 4. Ἰωάννης
5. Φίλιππος 5. Φίλιππος 5. Φίλιππος
6. Βαρθολομαῖος 6. Βαρθολομαῖος 6. Βαρθολομαῖος

