331

 

rare Deum« Nam quo tandem tempore illam eum Aegyptiis
et Aethiopibus societatem invocaro potuit rex Israeliticus, nisi
sub initium regni Solomonei, quum Pharaonis filia tanta cum
pompa, tanta cum spe, in palatium Hierosolymitanum nova
nupta ingressa esset? Re bene perspecta, quivis agnoscet Aegy-
ptios, tam ante quam post primos Solomonis annos, minime in
eo suisse ut in participationem Judaieae relligionis invitarentur.
Antea enim Israelitis perpetuo ob oculos versabatur servitutis
pharaonicae memoria3 et postea, dum Solomo in senectute sua
a Jehovae cultu desciscebat, Shishakus‚ rex Aegypti, implaca-
biles regni Israelitici hostes, Hadadum, Edomitam, et Jerobeamum,
Nebati filium, hospitio sustentabat (1 Reg. XI, 18, 4Ο); et tan-
tum abfuit ut Aegyptii ad Jehovae cultum propius accederent,
ut contra Jerobeamus ille aureum tauri Mneuis simulacrum Be-
thele et Dane positum Israelitarum venerationi commendaret
(1 Reg. XII, 28, 30, 32, 2 Reg. X, 293 cf. Lepsius, Chronologie
der Aegypter, p. 326). Sed inter infensam Aegyptiacae servi-
tutis memoriam et venientem Bethelicae idololatriae abominatio-
nem, scilicet dum Solomonis potestas intaminata luce fulgebat,
dum Pharaonis filia summo splendore Hierosolymis degebat, dum
socer genero devictas Canaanitarum urbes dono dabat, aliique
reges ex partibus infidelium amicum erga populum Jasharanum
animi affectum ostentabant, non absurdi erat ingenii sperare
»magnates ex Aegypto venturos,« qui supplices ad Jehovam
palmas tenderent.

Quintum argumentum, quod, ut mihi quidem videtur, in-
dubiam temporis notam ministrat, latet in versu 28. Ibi enim
poeta noster ita Deborae canticum imitatur, ut tamen tribuum
nomina suo proposito convenientia eligat. Jam vero fieri non
potest ut septentrionales tribus Zebulonem et Naphthalin in so-
lemni aedis sacrae dedicatione tanquam praesentes repraesenta-

verit, nisi eo tempore quo scripsit tota Israelitarum gens unius

